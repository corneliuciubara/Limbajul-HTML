<html>
<body>
    <h4>Luceafarul</h4>
    <img src="993a0-luceafarulsinica.jpg" alt="Luceafărul" width="200" height="250">
	<br>
<h3>Luceafărul</h3> <br>
<br>
A fost odată ca-n poveşti, <br>
A fost ca niciodată. <br>
Din rude mari împărăteşti, <br>
O prea frumoasă fată. <br>
<br>
Şi era una la părinţi <br>
Şi mândră-n toate cele, <br>
Cum e Fecioara între sfinţi <br>
Şi luna între stele. <br>
<br>
Din umbra falnicelor bolţi <br>
Ea pasul şi-l îndreaptă <br>
Lângă fereastră, unde-n colţ <br>
Luceafărul aşteaptă. <br>
<br>
Privea în zare cum pe mări <br>
Răsare şi străluce, <br>
Pe mişcătoarele cărări <br>
Corăbii negre duce. <br>
<br>
Îl vede azi, îl vede mâini, <br>
Astfel dorinţa-i gata; <br>
El iar, privind de săptămâni, <br>
Îi cade draga fată. <br>
<br>
Cum ea pe coate-şi răzima <br>
Visând ale ei tâmple, <br>
De dorul lui şi inima <br>
Şi sufletu-i se împle. <br>
<br>
Şi cât de viu s-aprinde el <br>
În orişicare sară, <br>
Spre umbra negrului castel <br>
Când ea o să-i apară. <br>
    <br>
    <a href="Povestea 4.html" title="Povestea 4">Povestea 4: Capra cu trei iezi</a> <br>
</body>



</html>